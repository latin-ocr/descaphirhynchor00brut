4

 

Commentatio Heckeliana potius dignitatis est zoologicae, quam
zootomicae, quippe qua et indoles externa, partiumque singula-
rum dimensiones accurate afferantur, et loca, in quibus piscis re-
periatur, modusque, quo capiatur, et carnium sapor resque similes
enarrentur, structurae tamen rationibus ac formatione non dili-
gentius descr1ptis. Sic, ut exemplo utar, systematis musculorum
omnino ratio non habetur, atque, quae ad viscera attinent, ea
tantum pariter atque in Accipensere se habere dicuntur.

Unde intelligitur, id interesse, ut, singulis systematibus ana-
tomicis rite perquisitiS, ea, quae in illa commentatione manca
sint, expleantur, ac nostra de Scaphirhyncho cognitio augeatur.
Meae disquisitioneSâ€š de cute musculorumque systemate nec non
de visceribus institutae, quem eventum habuerint, hac disserta-
tione explanare liceat. Ad nervorum systema, praesertim peri-
phericum, investigandum specimina, quae mihi in promptu erant,
quum diu in spiritu vini asservata essent, parum apta fuerunt,
sceletusque vel obiter inspicienti cum Accipenseris sceleto a multis
jam scrutatoribus quam accuratissime descripto tantopere congruit,
ut utriusque horum systematum descriptione diligentiore super-
sedere posse videamur.

Professor Reissner, qui me adhortatus est, ut hoc thema
mihi pertractandum sumerem, ea benignitate suit, ut ex specimi-
nibus Scaphirhynchi quattuor, quae in museo zootomico exstant,
duo mihi indaganda concederet. Itaque viro summe venerando
et hujus rei et auxilii, quod mihi disquisitiones instituenti tum
consilio tum re egregia cum liberalitate praestitit, toto animo
gratias debitas persolvere liceat.

