31

 

tubera plana irregularia ostendit, intus intestini duodeni membrana
mucosa obductus, Et forma et superficiei indole cum respon-
dente Accipenseris parte congruens sinus ille parietum natura
differt, qui in Accipensere, crassis fibrarum muscularium laevium
stratis constructi, solidi durique apparent, in Scaphirhyncho‚ aeque
ac duodeni paries, teneri tenuesque sunt. Intus iste sinus in
complura spatia ex oblongo rotunda, radiatim posita, quae in com-
munem foveam, contra pylorum in duodeni cavum transeuntem,
confluunt, divisus est.

Duodenum, cent. 145 longum, primum ventriculi portioni
primae descendenti impositum, recta deorsum porrigitur, ac tum,
arcum dextrorsus convexum formans et paullum coarctatum, ad
partem sinistram vertitur, quo facto, subito paene globi in formam
dilatatum, denuo dextrorsum flectitur, ac denique, iterum arcu
dextrorsus convexo efformat0‚ sinistrorsum se vertens in intesti-
num valvulam spiralem continens transit. Duodeni membrana mu-
cosa, quae simul, ut commemoravimUS, sinum appendicibus pylo-
ricis respondentem obtegit, speciem reticulatam praebet, inter sin-
gulas retis maculas lacunis polygoniis interpositis, Ceterum non
omnis intestini tenuis membrana mucosa hanc structuram reticu-
latam oflert, quippe quae tantum ad dilatationem ejus globosam,
de qua mentionem fecimUS, pertineat.

Intestinum valvula instructum coni obtusi formam praebet,
cujus basis duodenum contingat, apice obtuso in intestinum rectum
abeunte. Ejus longitudo 9 cent. aequat. Totum hoc intestinum
valvula spiralis quinque circuituum trajicit, quae ad parietem in-
ternum scalae spiralis instar circuit, et in gyro infimo angustissi-
ma apparet, quoniam hoc loco non usque in medium cavum per-
tinet. Valvnlae altitudo, quo loco maxima est, centimetrum
adaequat. Intestini hujus membrana mucosa laevis est. Etiam,
quod ad hanc tractus intestinalis partem spectat, Scaphirhynchus
Accipenseri proxime accedit, a quo tantum gyrorum valvulae nu-

